I"f<p>Vugwa Mwamikazi w’Ijuru<br />
Wowe Imana Nyirigira yiremeye<br />
Iziko uzaba nyina w’Umukiza</p>

<p>Kundwa Mwamikazi w’umucyo<br />
Wowe utigeze inenge kuva ukiremwa<br />
Ni wowe sugi yasamanywe isuku</p>

<p>Vugwa Mwamikazi w’Ijuru<br />
Wowe Imana Nyirigira yiremeye<br />
Iziko uzaba nyina w’Umukiza</p>

<p>Waratowe maze uratona<br />
Ubitwarana ituze ugacisha make<br />
Igihe cyose ukarangwa no koroshya</p>

<p>Vugwa Mwamikazi w’Ijuru<br />
Wowe Imana Nyirigira yiremeye<br />
Iziko uzaba nyina w’Umukiza</p>

<p>Ubwo Malayika yavuze<br />
Ko umucunguzi ari wowe uzamusama<br />
Wowe wiyitaga intamenyekana</p>

<p>Vugwa Mwamikazi w’Ijuru<br />
Wowe Imana Nyirigira yiremeye<br />
Iziko uzaba nyina w’Umukiza</p>

<p>Imana ikunda abiyoroshya<br />
Niyo yagushyize imbere mu biremwa<br />
Iguha intebe ukwiriye mu Ijuru</p>

<p>Vugwa Mwamikazi w’Ijuru<br />
Wowe Imana Nyirigira yiremeye<br />
Iziko uzaba nyina w’Umukiza</p>

<p>Tuje tukugana Maria<br />
Nk’abana basanga uwo baragijwe<br />
Twakurazwe n’uwaducunguye</p>

<p>Vugwa Mwamikazi w’Ijuru<br />
Wowe Imana Nyirigira yiremeye<br />
Iziko uzaba nyina w’Umukiza</p>

<p>Tugira igitebwe n’ubute<br />
Jya utubwirira Yezu aduhe Roho ye<br />
Tumusangane inkubito idateba</p>

<p>Vugwa Mwamikazi w’Ijuru<br />
Wowe Imana Nyirigira yiremeye<br />
Iziko uzaba nyina w’Umukiza</p>
:ET