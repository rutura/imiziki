I"J<p>Murumve twana twanjye nabaraze urukundo<br />
Murarugire intego mwese aho mujya hose<br />
Rubabere umutako mwiza uhora ubaranga<br />
Ari amanywa ari na nijoro<br />
Ntihagire ikibakanga we</p>

<p>Muzabona ibibagora bishaka gutambamira urwo rukundo<br />
Murabe maso hatagira umwanzi ubacamo icyanzu<br />
Murakomeze mutwaze ntabwo nzabahana<br />
Nzahorana namwe nsimbura ibibarwanya<br />
Wa mwanzi w’icyatwa ujya ubakurura mu cyaha<br />
Nzamukubita ijanja mwimure mureba<br />
Muhumure naratsinze nimika urukundo<br />
Ntihagire ikibakanga we</p>

<p>Murumve twana twanjye nabaraze urukundo<br />
Murarugire intego mwese aho mujya hose<br />
Rubabere umutako mwiza uhora ubaranga<br />
Ari amanywa ari na nijoro<br />
Ntihagire ikibakanga we</p>

<p>Murizihirane cyane mumenye ko undi ari umwana wanjye<br />
Niba ahuhinda kandi umusanga ntukabikangwe<br />
Ujye umpamagara nanjye nze tujye tujyana<br />
Nihashira iminsi azigorora umureba<br />
Niba kandi usanga ari wowe ujya umuhunga<br />
Ujye unyambaza nkuvure nawe uri umurwayi<br />
Muhumure naratsinze nimika urukundo<br />
Ntihagire ikibakanga we</p>

<p>Murumve twana twanjye nabaraze urukundo<br />
Murarugire intego mwese aho mujya hose<br />
Rubabere umutako mwiza uhora ubaranga<br />
Ari amanywa ari na nijoro<br />
Ntihagire ikibakanga we</p>

<p>Murankurikire cyane munyige intambwe, mumenye ingendo<br />
Muraze neza mutikanga nk’abanyabwoba<br />
Mwikamate icyeza mukurikire icyiza<br />
Mufatane urunana munsange mukeye<br />
Mwizihirwe muberwe nzakomeza mbarinde<br />
Nzafata mu mugongo ahababaye mpakande<br />
Muhumure naratsinze nimika urukundo<br />
Ntihagire ikibakanga we</p>

<p>Murumve twana twanjye nabaraze urukundo<br />
Murarugire intego mwese aho mujya hose<br />
Rubabere umutako mwiza uhora ubaranga<br />
Ari amanywa ari na nijoro<br />
Ntihagire ikibakanga we</p>
:ET