I"›<p>Imenagitero twabyirukanye nkâ€™impanga
Imenagitero twabyaranye uwâ€™uburiza
Imenagitero twabyaranye nâ€™ubuheta
Imenagitero twabyaranye ubuheture<br />
Yaratabaye, ararwana ishyaka ishyanga<br />
Nahebye nâ€™inkuru ye, iyo nkumburwa ntagaruka<br />
Ntabwo ajya akubana, iyo akubye itabaro<br />
Ntatsura intambwe, nta nâ€™ubwo amenya intaho<br />
Kereka iyo acyuye intego yatumye ashyiguka</p>

<p>Yasize avuze ko nzita ku birezi byacu<br />
Ngo ejo izo nshuke zitavura se cyane<br />
Ndabahugenza mvuga ubuhendwabana<br />
Najya kwizera yuko mbamaze irungu<br />
Bagakubana babaza aho se yagannye<br />
Umukuru muri bo agatera akaririmbo<br />
Imenagitero yajyaga abahoresha<br />
Maze bose amarira akababunga mu maso<br />
Nkalirimba uduhozo nti : muhumure so azaza</p>

<p>Ndabahendahenda, nkuhagira ngasiga<br />
Ngasasa neza baryama nkabikira<br />
Bagasinzira nanjye ubwo nkanezerwa<br />
Nagana hirya ngira ngo ndaruhuka<br />
Nkikanga mbuze Imenagitero<br />
Nkibaza icyo ampora, kubona adasiba ishyanga<br />
Nyamara ndabyumva nta ntwari ihora mu nzu<br />
Ahubwo igikwiye ni ugukera itabaro<br />
Ariko ndarembye, nkumbuye Imenagitero</p>

<p>Narose intambwe zâ€™intikanga rusibana<br />
Narose ibyeza tumwitura mu byano<br />
Narose akabuza akanga inzira imirindi<br />
Narose yaje abamukunda bâ€™iwe twese<br />
Tumushagaye, tuvuga ko atwizihiye<br />
Inzozi zanjye kandi mbona nkunda no kuzikabya<br />
Wabona agarutse, avuga ko acyuye imihigo<br />
Tugacyura ibyiza, tubona inkingi twegamiye<br />
Cyono se garuka, juru ryâ€™Imenagitero</p>

<p>Uzaza se ryari ngo dukunde tunezerwe<br />
Uzagaruke neza twese tuvuze impundu<br />
Imfura zawe hamwe nâ€™abakambakamba<br />
Bazumva ko uje biruke bagusanga<br />
Bagusekere, bakugwe mu nda bose<br />
Bamwe babe intore zâ€™inkindi nâ€™umugara<br />
Abandi bazicyure, winjire zivuna sambwe<br />
Igitsina kobwa cyikunde umushagiriro<br />
Nanjye mvuze impundu mpobere Imenagitero</p>
:ET