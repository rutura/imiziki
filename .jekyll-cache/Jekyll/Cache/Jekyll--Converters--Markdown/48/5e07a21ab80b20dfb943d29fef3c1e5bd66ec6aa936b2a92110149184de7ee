I"=<p>Nimureke mvuge inshuti nyanshuti<br />
Ndangurure ijwi nyivuge ibigwi<br />
Mvuge yuko idatenguha na rimwe<br />
Ivuga ijambo rimwe bikaba bishize<br />
Maze ibikorwa byayo bikaziraho<br />
Nta kiruta inshuti nyanshuti</p>

<p>Inshuti nyanshuti ntago ijya ikurambirwa<br />
Ntikunda agashungo k’abaharara<br />
Ikunda ibizaramba imyaka akaba ijana<br />
Haba amanywa y’ihangu cyangwa ijoro rijigije ntihinyuke</p>

<p>Inshuti nyanshuti ntabwo izi kuzimura<br />
Uyibitsa nk’ibanga ukaba uritabye<br />
N’uwazana umutarimba ntaruhe atobora<br />
Ntawe urimenya wundi uretse yo na nyamuntu warivuze</p>

<p>Nimureke mvuge inshuti nyanshuti<br />
Ndangurure ijwi nyivuge ibigwi<br />
Mvuge yuko idatenguha na rimwe<br />
Ivuga ijambo rimwe bikaba bishize<br />
Maze ibikorwa byayo bikaziraho<br />
Nta kiruta inshuti nyanshuti</p>

<p>Inshuti nyanshuti ntabwo itinya rukomeye<br />
Iyo induru ikubambiye irayumva<br />
Igashoza urugamba maze rigakeka<br />
Ntikome n’akabugu idatsimbuye intambara yayizanye</p>

<p>Inshuti nyanshuti nta nyungu irangamira<br />
Ntikuvuna ngo akunde yuzure umufuka<br />
Ahubwo n’ayo itunze iyazana iyaguha<br />
Amahoro ihora ishaka ni ukubona uwo ikinda yizihiwe</p>

<p>Nimureke mvuge inshuti nyanshuti<br />
Ndangurure ijwi nyivuge ibigwi<br />
Mvuge yuko idatenguha na rimwe<br />
Ivuga ijambo rimwe bikaba bishize<br />
Maze ibikorwa byayo bikaziraho<br />
Nta kiruta inshuti nyanshuti</p>

<p>Inshuti nyanshuti ntabwo ituma uhemuka<br />
Ikugira utunama two kwiyubaha<br />
Ukubaha uwo mubano utaretse iyakuremye<br />
Ikwigisha gukunda no kwifasha cyane ngo ujye imbere</p>

<p>Nimureke mvuge inshuti nyanshuti<br />
Ndangurure ijwi nyivuge ibigwi<br />
Mvuge yuko idatenguha na rimwe<br />
Ivuga ijambo rimwe bikaba bishize<br />
Maze ibikorwa byayo bikaziraho<br />
Nta kiruta inshuti nyanshuti</p>
:ET