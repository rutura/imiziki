---
permalink : /akabyino-ka-nyogokuru-by-rugamba-cyprien-ft-amasimbi-namakombe/
layout: post
title: "Akabyino ka nyogokuru by Rugamba Cyprien ft Amasimbi n’amakombe"
categories: Rugamba Cyprien
---
Akabyino ka nyogokuru<br/>
Nzajya nkabyina nongere<br/>
Ngacurange ngacurire<br/>
Ngacinye nongeranyaaa, aaah aaah aaah<br/>
Maze nsimbuke nsubire<br/>
Amajwi menshi meza nyasobeke<br/>
Ndushe insengo babariburiye<br/>
Aba kera bagize indahiro

Nzabyina mwizihire

Ubwo yashaje ubu akansiga<br/>
Nzagatungaho urwibutso<br/>
Mbakoranye abo tungana<br/>
Nkaririmbe bakamfasheee, eeeh<br/>
Mbahugure mbabwirize<br/>
Ko umubyeyi wateze urugori<br/>
Izina rye ritabura kivuga<br/>
Abo yabyaye tumubyinirira

Nzabyina mwizihire

Nzamukumbura mwibuke<br/>
Nzajya nibuka narize<br/>
Uko yanteruraga akampoza<br/>
Akampa inka zitabarikaaa, aaah aaah aaah<br/>
N’ubwo atunze inyana imwe iyi<br/>
Akayirebamo ubushyo amagana<br/>
Ngo abe yabona nshira amaganya<br/>
Ngarure umucyo nshire icyusa

Nzabyina mwizihire

Niba hirya iyo bumva<br/>
Nzajya njya aho yararaga<br/>
Ndenze ijwi ndangurure<br/>
Muririmbire akabyinooo, oooh oooh<br/>
Ngahe ibitambwe by’ibitego<br/>
Mu bikango akunda mpakomeze<br/>
Aho yagiye hose mumare ipfa<br/>
Ry’umudiho ubwe yanyigishije

Nzabyina mwizihire

Agacuma yansigiye<br/>
Nzagashakira akanago<br/>
Nkamanike ngakomeze<br/>
Ku rubariro mu ruhamooo, oooh oooh oooh<br/>
Rw’inzu ye yansigiye<br/>
Maze umwanzi ccg se umurozi<br/>
Bahatinye bubahe umurage<br/>
Uwo mubyeyi yanyihereye

Nzabyina mwizihire

Umweyo we yakubuzaga<br/>
Nzawucuma nywuhungure<br/>
Nywegeke aho yawusize<br/>
Hagana ku ruhimbiii, iiih iiih iiih<br/>
Ni ho yansabye gushyira<br/>
Ibyo yakundaga bimunogeye<br/>
Nk’uruhindu n’inkongoro<br/>
N’akabando kamuramiraga

Nzabyina mwizihire

Aho yaryamaga nubaha<br/>
Nzasasaho udusuna<br/>
Twiza tuva mu Kinyaga<br/>
Naze ibyahi by’ibihuraaa, aaah aaah aaah<br/>
Maze mpashyire inyegamo<br/>
N’umurere ubereye iyo ngoro<br/>
Y’umubyeyi wanyihereye<br/>
Nifuza gushimisha

Nzabyina mwizihire

Urugoli yansigiye<br/>
Iryo kamba ryamwizihiye<br/>
Nzaritakaho urusaro<br/>
Rwiza ruryizihiyeee, eeeh eeeh eeeh<br/>
Ndyubakire n’agatara<br/>
Keza gatatse umurayi<br/>
Mpateure imitako inoze<br/>
Irusha izuba kubengerana

Nzabyina mwizihire (5)
