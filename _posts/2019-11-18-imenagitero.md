---
permalink : /imenagitero-by-rugamba-cyprien-ft-amasimbi-namakombe
layout: post
title: "Imenagitero by Rugamba Cyprien ft Amasimbi n’amakombe"
categories: Rugamba Cyprien
---
Imenagitero twabyirukanye nk’impanga
Imenagitero twabyaranye uw’uburiza
Imenagitero twabyaranye n’ubuheta
Imenagitero twabyaranye ubuheture\
Yaratabaye, ararwana ishyaka ishyanga\
Nahebye n’inkuru ye, iyo nkumburwa ntagaruka\
Ntabwo ajya akubana, iyo akubye itabaro\
Ntatsura intambwe, nta n’ubwo amenya intaho\
Kereka iyo acyuye intego yatumye ashyiguka

Yasize avuze ko nzita ku birezi byacu\
Ngo ejo izo nshuke zitavura se cyane\
Ndabahugenza mvuga ubuhendwabana\
Najya kwizera yuko mbamaze irungu\
Bagakubana babaza aho se yagannye\
Umukuru muri bo agatera akaririmbo\
Imenagitero yajyaga abahoresha\
Maze bose amarira akababunga mu maso\
Nkalirimba uduhozo nti : muhumure so azaza

Ndabahendahenda, nkuhagira ngasiga\
Ngasasa neza baryama nkabikira\
Bagasinzira nanjye ubwo nkanezerwa\
Nagana hirya ngira ngo ndaruhuka\
Nkikanga mbuze Imenagitero\
Nkibaza icyo ampora, kubona adasiba ishyanga\
Nyamara ndabyumva nta ntwari ihora mu nzu\
Ahubwo igikwiye ni ugukera itabaro\
Ariko ndarembye, nkumbuye Imenagitero

Narose intambwe z’intikanga rusibana\
Narose ibyeza tumwitura mu byano\
Narose akabuza akanga inzira imirindi\
Narose yaje abamukunda b’iwe twese\
Tumushagaye, tuvuga ko atwizihiye\
Inzozi zanjye kandi mbona nkunda no kuzikabya\
Wabona agarutse, avuga ko acyuye imihigo\
Tugacyura ibyiza, tubona inkingi twegamiye\
Cyono se garuka, juru ry’Imenagitero

Uzaza se ryari ngo dukunde tunezerwe\
Uzagaruke neza twese tuvuze impundu\
Imfura zawe hamwe n’abakambakamba\
Bazumva ko uje biruke bagusanga\
Bagusekere, bakugwe mu nda bose\
Bamwe babe intore z’inkindi n’umugara\
Abandi bazicyure, winjire zivuna sambwe\
Igitsina kobwa cyikunde umushagiriro\
Nanjye mvuze impundu mpobere Imenagitero
