---
permalink : /inshuti-nyanshuti-by-rugamba-cyprien-ft-amasimbi-namakombe/
layout: post
title: "Inshuti nyanshuti by Rugamba Cyprien ft Amasimbi n’amakombe"
categories: Rugamba Cyprien
---
Nimureke mvuge inshuti nyanshuti<br/>
Ndangurure ijwi nyivuge ibigwi<br/>
Mvuge yuko idatenguha na rimwe<br/>
Ivuga ijambo rimwe bikaba bishize<br/>
Maze ibikorwa byayo bikaziraho<br/>
Nta kiruta inshuti nyanshuti

Inshuti nyanshuti ntago ijya ikurambirwa<br/>
Ntikunda agashungo k’abaharara<br/>
Ikunda ibizaramba imyaka akaba ijana<br/>
Haba amanywa y’ihangu cyangwa ijoro rijigije ntihinyuke

Inshuti nyanshuti ntabwo izi kuzimura<br/>
Uyibitsa nk’ibanga ukaba uritabye<br/>
N’uwazana umutarimba ntaruhe atobora<br/>
Ntawe urimenya wundi uretse yo na nyamuntu warivuze

Nimureke mvuge inshuti nyanshuti<br/>
Ndangurure ijwi nyivuge ibigwi<br/>
Mvuge yuko idatenguha na rimwe<br/>
Ivuga ijambo rimwe bikaba bishize<br/>
Maze ibikorwa byayo bikaziraho<br/>
Nta kiruta inshuti nyanshuti

Inshuti nyanshuti ntabwo itinya rukomeye<br/>
Iyo induru ikubambiye irayumva<br/>
Igashoza urugamba maze rigakeka<br/>
Ntikome n’akabugu idatsimbuye intambara yayizanye

Inshuti nyanshuti nta nyungu irangamira<br/>
Ntikuvuna ngo akunde yuzure umufuka<br/>
Ahubwo n’ayo itunze iyazana iyaguha<br/>
Amahoro ihora ishaka ni ukubona uwo ikinda yizihiwe

Nimureke mvuge inshuti nyanshuti<br/>
Ndangurure ijwi nyivuge ibigwi<br/>
Mvuge yuko idatenguha na rimwe<br/>
Ivuga ijambo rimwe bikaba bishize<br/>
Maze ibikorwa byayo bikaziraho<br/>
Nta kiruta inshuti nyanshuti

Inshuti nyanshuti ntabwo ituma uhemuka<br/>
Ikugira utunama two kwiyubaha<br/>
Ukubaha uwo mubano utaretse iyakuremye<br/>
Ikwigisha gukunda no kwifasha cyane ngo ujye imbere

Nimureke mvuge inshuti nyanshuti<br/>
Ndangurure ijwi nyivuge ibigwi<br/>
Mvuge yuko idatenguha na rimwe<br/>
Ivuga ijambo rimwe bikaba bishize<br/>
Maze ibikorwa byayo bikaziraho<br/>
Nta kiruta inshuti nyanshuti
