---
permalink : /inshuti-nyanshuti-by-rugamba-cyprien-ft-amasimbi-namakombe/
layout: post
title: "Inshuti nyanshuti by Rugamba Cyprien ft Amasimbi n’amakombe"
categories: Rugamba Cyprien
---
Nimureke mvuge inshuti nyanshuti\
Ndangurure ijwi nyivuge ibigwi\
Mvuge yuko idatenguha na rimwe\
Ivuga ijambo rimwe bikaba bishize\
Maze ibikorwa byayo bikaziraho\
Nta kiruta inshuti nyanshuti

Inshuti nyanshuti ntago ijya ikurambirwa\
Ntikunda agashungo k’abaharara\
Ikunda ibizaramba imyaka akaba ijana\
Haba amanywa y’ihangu cyangwa ijoro rijigije ntihinyuke

Inshuti nyanshuti ntabwo izi kuzimura\
Uyibitsa nk’ibanga ukaba uritabye\
N’uwazana umutarimba ntaruhe atobora\
Ntawe urimenya wundi uretse yo na nyamuntu warivuze

Nimureke mvuge inshuti nyanshuti\
Ndangurure ijwi nyivuge ibigwi\
Mvuge yuko idatenguha na rimwe\
Ivuga ijambo rimwe bikaba bishize\
Maze ibikorwa byayo bikaziraho\
Nta kiruta inshuti nyanshuti

Inshuti nyanshuti ntabwo itinya rukomeye\
Iyo induru ikubambiye irayumva\
Igashoza urugamba maze rigakeka\
Ntikome n’akabugu idatsimbuye intambara yayizanye

Inshuti nyanshuti nta nyungu irangamira\
Ntikuvuna ngo akunde yuzure umufuka\
Ahubwo n’ayo itunze iyazana iyaguha\
Amahoro ihora ishaka ni ukubona uwo ikinda yizihiwe

Nimureke mvuge inshuti nyanshuti\
Ndangurure ijwi nyivuge ibigwi\
Mvuge yuko idatenguha na rimwe\
Ivuga ijambo rimwe bikaba bishize\
Maze ibikorwa byayo bikaziraho\
Nta kiruta inshuti nyanshuti

Inshuti nyanshuti ntabwo ituma uhemuka\
Ikugira utunama two kwiyubaha\
Ukubaha uwo mubano utaretse iyakuremye\
Ikwigisha gukunda no kwifasha cyane ngo ujye imbere

Nimureke mvuge inshuti nyanshuti\
Ndangurure ijwi nyivuge ibigwi\
Mvuge yuko idatenguha na rimwe\
Ivuga ijambo rimwe bikaba bishize\
Maze ibikorwa byayo bikaziraho\
Nta kiruta inshuti nyanshuti
