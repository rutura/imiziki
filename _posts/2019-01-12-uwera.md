---
permalink : /uwera-by-rugamba-cyprien-ft-amasimbi-namakombe/
layout: post
title: "Uwera by Rugamba Cyprien ft Amasimbi n’amakombe"
categories: Rugamba Cyprien
---
Tuje kuvuza impundu Uwera<br/>
Z’umwana wibarutse mwiza<br/>
Tuje kubyinirira uwo mushyitsi waje atugana

Bazane imyase<br/>
Bacane igishyito cyinshi<br/>
Bakumare imbeho Uwera<br/>
Maze ukunde ushime ikiriri

Tuje kuvuza impundu Uwera<br/>
Z’umwana wibarutse mwiza<br/>
Tuje kubyinirira uwo mushyitsi waje atugana

Bazane imbyeyi<br/>
Maze zigukamirwe Uwera<br/>
Ushime ibihembo ushishe<br/>
Umwana yonke anogewe

Tuje kuvuza impundu Uwera<br/>
Z’umwana wibarutse mwiza<br/>
Tuje kubyinirira uwo mushyitsi waje atugana

Nihaza abasizi<br/>
B’inganzo iboneye Uwera<br/>
Ibyanzu n’ikobyo ryiza<br/>
Bihure n’impakanizi

Tuje kuvuza impundu Uwera<br/>
Z’umwana wibarutse mwiza<br/>
Tuje kubyinirira uwo mushyitsi waje atugana

Inanga zinjire<br/>
Amajwi yurire shenge<br/>
Arohe yogeze Uwera<br/>
Turirimbe umwana na nyina

Tuje kuvuza impundu Uwera<br/>
Z’umwana wibarutse mwiza<br/>
Tuje kubyinirira uwo mushyitsi waje atugana

Bazane amariza<br/>
Tuyahamagare Uwera<br/>
Wumve uko yabira urwunge<br/>
Maze ukunde izo mbyukuruke

Tuje kuvuza impundu Uwera<br/>
Z’umwana wibarutse mwiza<br/>
Tuje kubyinirira uwo mushyitsi waje atugana

Iminsi ubare irindwi<br/>
Kuwa munani Uwera<br/>
Umwana asokoze asigwe<br/>
Tumwite akazina keza

Tuje kuvuza impundu Uwera<br/>
Z’umwana wibarutse mwiza<br/>
Tuje kubyinirira uwo mushyitsi waje atugana

Tuzavuba imvura<br/>
Ibitambambuga byinshi<br/>
Bifate amasuka Uwera<br/>
Bihinge biture ikivi

Tuje kuvuza impundu Uwera<br/>
Z’umwana wibarutse mwiza<br/>
Tuje kubyinirira uwo mushyitsi waje atugana

Ujye umusimbiza<br/>
Usage igisage mama<br/>
Unasekere Uwera<br/>
Ntakiruta umwana muto

Tuje kuvuza impundu Uwera<br/>
Z’umwana wibarutse mwiza<br/>
Tuje kubyinirira uwo mushyitsi waje atugana
