---
permalink : /uwera-by-rugamba-cyprien-ft-amasimbi-namakombe/
layout: post
title: "Uwera by Rugamba Cyprien ft Amasimbi n’amakombe"
categories: Rugamba Cyprien
---
Tuje kuvuza impundu Uwera\
Z’umwana wibarutse mwiza\
Tuje kubyinirira uwo mushyitsi waje atugana

Bazane imyase\
Bacane igishyito cyinshi\
Bakumare imbeho Uwera\
Maze ukunde ushime ikiriri

Tuje kuvuza impundu Uwera\
Z’umwana wibarutse mwiza\
Tuje kubyinirira uwo mushyitsi waje atugana

Bazane imbyeyi\
Maze zigukamirwe Uwera\
Ushime ibihembo ushishe\
Umwana yonke anogewe

Tuje kuvuza impundu Uwera\
Z’umwana wibarutse mwiza\
Tuje kubyinirira uwo mushyitsi waje atugana

Nihaza abasizi\
B’inganzo iboneye Uwera\
Ibyanzu n’ikobyo ryiza\
Bihure n’impakanizi

Tuje kuvuza impundu Uwera\
Z’umwana wibarutse mwiza\
Tuje kubyinirira uwo mushyitsi waje atugana

Inanga zinjire\
Amajwi yurire shenge\
Arohe yogeze Uwera\
Turirimbe umwana na nyina

Tuje kuvuza impundu Uwera\
Z’umwana wibarutse mwiza\
Tuje kubyinirira uwo mushyitsi waje atugana

Bazane amariza\
Tuyahamagare Uwera\
Wumve uko yabira urwunge\
Maze ukunde izo mbyukuruke

Tuje kuvuza impundu Uwera\
Z’umwana wibarutse mwiza\
Tuje kubyinirira uwo mushyitsi waje atugana

Iminsi ubare irindwi\
Kuwa munani Uwera\
Umwana asokoze asigwe\
Tumwite akazina keza

Tuje kuvuza impundu Uwera\
Z’umwana wibarutse mwiza\
Tuje kubyinirira uwo mushyitsi waje atugana

Tuzavuba imvura\
Ibitambambuga byinshi\
Bifate amasuka Uwera\
Bihinge biture ikivi

Tuje kuvuza impundu Uwera\
Z’umwana wibarutse mwiza\
Tuje kubyinirira uwo mushyitsi waje atugana

Ujye umusimbiza\
Usage igisage mama\
Unasekere Uwera\
Ntakiruta umwana muto

Tuje kuvuza impundu Uwera\
Z’umwana wibarutse mwiza\
Tuje kubyinirira uwo mushyitsi waje atugana
