---
permalink : /murumve-twana-twanjye-by-rugamba-cyprien/
layout: post
title: "Murumve twana twanjye by Rugamba Cyprien"
categories: Rugamba Cyprien
---
Murumve twana twanjye nabaraze urukundo\
Murarugire intego mwese aho mujya hose\
Rubabere umutako mwiza uhora ubaranga\
Ari amanywa ari na nijoro\
Ntihagire ikibakanga we

Muzabona ibibagora bishaka gutambamira urwo rukundo\
Murabe maso hatagira umwanzi ubacamo icyanzu\
Murakomeze mutwaze ntabwo nzabahana\
Nzahorana namwe nsimbura ibibarwanya\
Wa mwanzi w’icyatwa ujya ubakurura mu cyaha\
Nzamukubita ijanja mwimure mureba\
Muhumure naratsinze nimika urukundo\
Ntihagire ikibakanga we

Murumve twana twanjye nabaraze urukundo\
Murarugire intego mwese aho mujya hose\
Rubabere umutako mwiza uhora ubaranga\
Ari amanywa ari na nijoro\
Ntihagire ikibakanga we

Murizihirane cyane mumenye ko undi ari umwana wanjye\
Niba ahuhinda kandi umusanga ntukabikangwe\
Ujye umpamagara nanjye nze tujye tujyana\
Nihashira iminsi azigorora umureba\
Niba kandi usanga ari wowe ujya umuhunga\
Ujye unyambaza nkuvure nawe uri umurwayi\
Muhumure naratsinze nimika urukundo\
Ntihagire ikibakanga we

Murumve twana twanjye nabaraze urukundo\
Murarugire intego mwese aho mujya hose\
Rubabere umutako mwiza uhora ubaranga\
Ari amanywa ari na nijoro\
Ntihagire ikibakanga we

Murankurikire cyane munyige intambwe, mumenye ingendo\
Muraze neza mutikanga nk’abanyabwoba\
Mwikamate icyeza mukurikire icyiza\
Mufatane urunana munsange mukeye\
Mwizihirwe muberwe nzakomeza mbarinde\
Nzafata mu mugongo ahababaye mpakande\
Muhumure naratsinze nimika urukundo\
Ntihagire ikibakanga we

Murumve twana twanjye nabaraze urukundo\
Murarugire intego mwese aho mujya hose\
Rubabere umutako mwiza uhora ubaranga\
Ari amanywa ari na nijoro\
Ntihagire ikibakanga we
