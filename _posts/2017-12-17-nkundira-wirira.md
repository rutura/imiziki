---
permalink : /nkundira-wirira-by-abatangampundu/
layout: post
title: "Nkundira wirira by Abatangampundu"
categories: Abatangampundu
---
Ndagira nte yeee, ngo nkwihoreze\
Ko nkumara intimba ugashavura\
Unzanze ngukunda nawe urabizi\
Zuba ryanjye nkundira wirira

Erega ndabizi, nkundira wirira\
Usize inshuti zawe , nkundira wirira\
Yemwe n’abavandimwe bawe\
Ndabibona n’ababyeyi baragusezera\
Humura ndabireba kandi tuzabasura

Ndagira nte yeee, ngo nkwihoreze\
Ko nkumara intimba ugashavura\
Unzanze ngukunda nawe urabizi\
Zuba ryanjye nkundira wirira

Nguhe impano nziza, nkundira wirira\
Iya abakobwa inshuti zawe, nkundira wirira\
Bagucinyire akadiho, nkundira wirira\
Bagushagirire shenge, wicecekere\
Umenye shenge ko ndi umukunzi nzakumara irungu

Ndagira nte yeee, ngo nkwihoreze\
Ko nkumara intimba ugashavura\
Unzanze ngukunda nawe urabizi\
Zuba ryanjye nkundira wirira (2)

Dore ngizo n’intore, nkundira wirira\
Zatoranijwe I Rwanda, nkundira wirira\
Ngo ukunde ushire intimba, nkundira wirira\
Ngo ukunde umenye shenge ko wahisemo neza\
Kandi ko urwo ngukunda ruzira uburyarya

Ndagira nte yeee, ngo nkwihoreze\
Ko nkumara intimba ugashavura\
Unzanze ngukunda nawe urabizi\
Zuba ryanjye nkundira wirira

Twiyubakire urwacu, nkundira wirira\
Uri urubavu rwanjye, nkundira wirira\
Uri uwanjye ndi uwawe, nkundira wirira\
Ndakurahiriye shenge, ntuzicuza ko unsanze\
Ngwino nguteteshe, disi wirira

Ndagira nte yeee, ngo nkwihoreze\
Ko nkumara intimba ugashavura\
Unzanze ngukunda nawe urabizi\
Zuba ryanjye nkundira wirira (2)
