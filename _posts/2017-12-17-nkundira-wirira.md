---
permalink : /nkundira-wirira-by-abatangampundu/
layout: post
title: "Nkundira wirira by Abatangampundu"
categories: Abatangampundu
---
Ndagira nte yeee, ngo nkwihoreze<br/>
Ko nkumara intimba ugashavura<br/>
Unzanze ngukunda nawe urabizi<br/>
Zuba ryanjye nkundira wirira

Erega ndabizi, nkundira wirira<br/>
Usize inshuti zawe , nkundira wirira<br/>
Yemwe n’abavandimwe bawe<br/>
Ndabibona n’ababyeyi baragusezera<br/>
Humura ndabireba kandi tuzabasura

Ndagira nte yeee, ngo nkwihoreze<br/>
Ko nkumara intimba ugashavura<br/>
Unzanze ngukunda nawe urabizi<br/>
Zuba ryanjye nkundira wirira

Nguhe impano nziza, nkundira wirira<br/>
Iya abakobwa inshuti zawe, nkundira wirira<br/>
Bagucinyire akadiho, nkundira wirira<br/>
Bagushagirire shenge, wicecekere<br/>
Umenye shenge ko ndi umukunzi nzakumara irungu

Ndagira nte yeee, ngo nkwihoreze<br/>
Ko nkumara intimba ugashavura<br/>
Unzanze ngukunda nawe urabizi<br/>
Zuba ryanjye nkundira wirira (2)

Dore ngizo n’intore, nkundira wirira<br/>
Zatoranijwe I Rwanda, nkundira wirira<br/>
Ngo ukunde ushire intimba, nkundira wirira<br/>
Ngo ukunde umenye shenge ko wahisemo neza<br/>
Kandi ko urwo ngukunda ruzira uburyarya

Ndagira nte yeee, ngo nkwihoreze<br/>
Ko nkumara intimba ugashavura<br/>
Unzanze ngukunda nawe urabizi<br/>
Zuba ryanjye nkundira wirira

Twiyubakire urwacu, nkundira wirira<br/>
Uri urubavu rwanjye, nkundira wirira<br/>
Uri uwanjye ndi uwawe, nkundira wirira<br/>
Ndakurahiriye shenge, ntuzicuza ko unsanze<br/>
Ngwino nguteteshe, disi wirira

Ndagira nte yeee, ngo nkwihoreze<br/>
Ko nkumara intimba ugashavura<br/>
Unzanze ngukunda nawe urabizi<br/>
Zuba ryanjye nkundira wirira (2)
