---
permalink : /kana-ka-mama-by-abatangampundu/
layout: post
title: "Kana ka mama by Abatangampundu"
categories: Abatangampundu
---
Karumuna kacu, gatesi iwacu<br/>
Ugende neza, amahoro meza<br/>
Ihorere mama niko bigenda iyeee<br/>
Ugiye tutakwanze ayiyeee<br/>
Ugiye tutakwanze, uzagaruke udusure we<br/>
Kana ka mama

Kana ka mama we igendere<br/>
Kana ka mama we igendere shenge<br/>
Mama ihorere none we kana ka mama

Ayi simbi ryanjye nkwihoreze<br/>
Nze nguhe gaju iguherekeze shenge<br/>
N’abatangampundu bakumare irungu iyeee<br/>
Namwe ntore z’iwacu ayiyeee<br/>
Namwe ntore z’iwacu muherekeze isimbi we<br/>
Kana ka mama

Kana ka mama we igendere<br/>
Kana ka mama we igendere shenge<br/>
Mama ihorere none we kana ka mama

Sinzi icyo numva we, njye ndikanze<br/>
Njye ndumva ikiriri cy’abahetsi<br/>
Ubanza ari ingobyi ije kuguheka iyeee<br/>
Usezere kuri bose ayiyeee<br/>
Usezere kuri bose , inshuti n’abavandimwe<br/>
Kana ka mama

Kana ka mama we igendere<br/>
Kana ka mama we igendere shenge<br/>
Mama ihorere none we kana ka mama

So wakubyaye, ngo ubeho shenge<br/>
Nyoko waguhetse asigaranye irungu<br/>
Niko bigenda mu muco w’ababyeyiii, iyeee<br/>
Umwali ava iwabo ayiyeee<br/>
Umwali ava iwabo akigabira iw’abandi we<br/>
Kana ka mama

Kana ka mama we igendere<br/>
Kana ka mama we igendere shenge<br/>
Mama ihorere none we kana ka mama

Na nyogosenge, umva ibyo akubwira<br/>
Umugabo wanyu ni umunyura cyane<br/>
Umenye shenge ni nawe urusenya iyeee<br/>
Uzirinde igitwenge ayiyeee<br/>
Uzirinde igitwenge cy’urumenesha we<br/>
Kana ka mama

Kana ka mama we igendere<br/>
Kana ka mama we igendere shenge<br/>
Mama ihorere none we kana ka mama

Umugabo wawe, umunyurareba<br/>
Ujye umusanganira ususurutse<br/>
Usase usegure umumare irungu iyeee<br/>
Muhuze urukundo ayiyeee<br/>
Muhuze urukundo, umumare ikiya we<br/>
Kana ka mama

Kana ka mama we igendere<br/>
Kana ka mama we igendere shenge<br/>
Mama ihorere none we kana ka mama

Umenye igicaniro cy’izitaha<br/>
Maze uzisanganirize injishi<br/>
Uzikamishe uzirerere shenge iyeee<br/>
Umenye uruhimbi ayiyeee<br/>
Umenye uruhimbi n’imitozo ikeye we<br/>
Kana ka mama

Kana ka mama we igendere<br/>
Kana ka mama we igendere shenge<br/>
Mama ihorere none we kana ka mama (2)
