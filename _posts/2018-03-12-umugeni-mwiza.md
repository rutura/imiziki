---
permalink : /umugeni-mwiza-by-rugamba-cyprien-ft-amasimbi-namakombe/
layout: post
title: "Umugeni mwiza by Rugamba Cyprien ft Amasimbi n’amakombe"
categories: Rugamba Cyprien
---
Burya umugeni mwiza ni uhora asusurutse\
Ni useka adasakuza cg asahinda\
Ni umwe usesuye, ufite inkesha ku maso\
Ni uw’imvugo nziza usuka ineza aho atuye\
Ni uvuga urukundo, urwango akaruhungaaa, aaah aaah aaah

Mwana wanjye ibyo jya ubimenya

Burya umugeni mwiza ni uzi iby’iheru\
Haba mu gikoni cg mu gikali\
Ahora akangayo umweyo cg umwenyegezo\
Ntahuga ngo arambye maze izuba rirenge\
Yikubita agashyi akiyungura inamaaa, aaah aaah aaah

Mwana wanjye ibyo jya ubimenya

Burya umugeni mwiza ni uzi isuku hose\
Ugasanga inzu atuye itatse umuteguro\
Mu irebe ry’umuryango cg mu ruhongore\
Hose akahahungura ntihatambe n’agatotsi\
Waba uharabutswe, ugasanga haranozeee, eeeh eeeh eeeh

Mwana wanjye ibyo jya ubimenya

Burya umugeni mwiza ni usasa asusurutsa\
Yirinda urukangaga rumaze kuba ingamba\
Asasa udusuna akarenzaho ibihura\
Waharyama ugaherako usinzira ukageza ejo\
Maze wakanguka, ukaba uziko ari imenaaa, aaah aaah aaah

Mwana wanjye ibyo jya ubimenya

Burya umugeni mwiza ni umenya iby’umugabo\
Byaba iby’ubuhinzi cg iby’amatungo\
Ndetse amenya n’imali, iyo hanze no mu rugo\
Nta tungo adasura, nta mbuto adahinga\
Iza kera cg se iz’ubuuu, uuuh uuuh uuuh

Mwana wanjye ibyo jya ubimenya

Burya umugeni mwiza ni uzi kujya inama\
Haba ari mu byago cg ibyishimo\
Wakosa ati ibi ni ibiki, ese wabiretse\
Waba utinda iyo hanze ati: jya wibuka utahe\
Agutoza kubana utagombye kuzimiraaa, aaah aaah aaah

Mwana wanjye ibyo jya ubimenya

Burya umugeni mwiza yibanda iwe cyane\
Ntamenya kubunga yiha uruzerero\
Nk’abindangare bihata umuhanda\
Ntajya ajya mu mazimwe, ntabarizwa mu nzoga\
Asibana ataha iwe, ntakihasumbaaa, aaah aaah aaah

Mwana wanjye ibyo jya ubimenyaba

Burya umugeni mwiza ni ubyara agaheka\
Akarera yaba acukije ingobyi ikajya imugongo\
Arabonsa bagakura, atabahase amata y’ifu\
Maze izo nkurikirane, zikabyiruka ari ingogo\
Wazireba ukumva unogeweee, eeeh eeeh eeeh

Mwana wanjye ibyo jya ubimenya
